Celem projektu jest stworzenie aplikacji typu SPA (single page application). Backend stanowi serwer RESTowy, udostępniający dane w postaci JSON (można wykorzystać json-server). Klient działający w przeglądarce komunikuje się z nim przy pomocy AJAX. Dozwolone (a nawet zalecane) jest korzystanie z javascriptowych bibliotek i frameworków (np. Vue, Angular, React).

#Punktacja (do zdobycia jest 75 punktów):

25 - poprawna realizacja podstawowej (minimalnej) funkcjonalności projektu. Obejmuje to przeglądanie, dodawanie, usuwanie oraz edycję pewnych danych (można to rozumieć jako CRUD do pojedynczej tabeli).
20 - rozbudowa projektu:
bardziej złożony model danych (np. edytowalne kategorie, hierarchiczność, relacje wiele-do-wielu),
lepszy, bardziej interesujący dostęp do danych (filtrowanie, wyszukiwanie, sortowanie),
wykraczająca poza zwykły CRUD logika biznesowa, pasująca do wybranego tematu,
dodatkowe funkcje, np. ładowanie plików, powiadomienia
10 - przygotowanie własnego backendu w node.js.
10 - jakość interfejsu (intuicyjność, wygoda, przyjazność użycia, niepodatność na błędy, atrakcyjność)
10 - jakość projektu, w tym ocena struktury, czytelności kodu, prawidłowy podziału na moduł czy komponenty, poprawność korzystania z bibliotek (wymaga przedstawienia ustnego sprawozdania).

#Propozycje tematów projektów (można dodawać własne):

Aplikacja społecznościowa (np. uproszczona wersja Facebooka lub Twittera) - pozwala na dodawanie wpisów, obserwowanie innych użytkowników, polubienia, komentarze.
Aplikacja do zarządzania zadaniami (np. uproszczona wersja Jiry lub Trello) - pozwala na tworzenie list zadań, przypisywanie zadań do osób, śledzenie stanu wykonania.
Aplikacja do komunikacji grupowej (np. uproszczona wersja Slacka lub Discorda) - pozwala na tworzenie i subskrybowanie kanałów, zamieszczanie tam wpisów, wiadomości prywatne.
Aplikacja e-commerce (np. uproszczona wersja Amazona lub innego sklepu internetowego) - pozwala na przeglądanie listy towarów i składanie zamówień.
Portal poświęcony konkretnym zainteresowaniom (np. uproszczona wersja Filmwebu lub LubimyCzytać) - stanowi bazę informacji o przedmiocie zainteresowania (książkach, filmach, muzyce), pozwala na prywatne listy (np. oznaczanie posiadanych/przeczytanych/obejrzanych), wystawianie ocen, komentowanie, na tej podstawie tworzone są rankingi popularności.
Własne propozycje.